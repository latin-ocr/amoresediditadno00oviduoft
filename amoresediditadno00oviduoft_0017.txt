 

monum v1. 2. 11

Asper equus duris contunditur ora lupatis, 15
Frena minus sentit, quisquis ad arma facit.
Acrius invitos multoque ferocius urget,
Quam qui servitium ferre fatentur, Amor.
En ego confiteor: tua sum nova praeda, Cupid0;
Porrigimus victas ad tua iura manus. 20
Nil opus est bello: veniam pacemque rogamus
Nec tibi laus armis victus inermis ero.
Necte comam myrto, maternas iunge columbas!
Qui deceat, currum vitricus ipse dabit,
Inque dato curru, populo clamante triumphum, π
Stabis et adiunctas arte movebis aves;
Ducentur capti iuvenes captaeque puellae:
Haec tibi magnificus pompa triumphus erit.
Ipse ego, praeda recens, factum modo vulnus habebo
Et nova captiva vincula mente feram3 30
Mens Bona ducetur manibus post terga retortis
Et Pudor et castris quidquid Amoris obest.
Omnia te metuent, ad te sua bracchia tendens
Vulgus «io» magna voce «triumphe» canet.
Blanditiae comites tibi erunt Errorque Furorque, 2⁵
Adsidue partes turba secuta tuas:
His tu militibus superas hominesque deosque.
Haec tibi si demas commoda, nudus eris.
Laeta triumphanti de summo mater Olympo
Plaudet et adpositas sparget in ora rosas, ιο
Τιι pinnas gemma, gemma variante capillos
Ibis in auratis aureus ipse rotis.
Tunc quoque non paucos, si te bene novimus, ures,
Tunc quoque praeteriens vulnera multa dabis;
Non possunt, licet ipse velis, cessare sagittae, 4⁵
Fervida vicino flamma vapore nocet.

