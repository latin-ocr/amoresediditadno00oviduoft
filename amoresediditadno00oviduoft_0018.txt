12 AMORUM 1. 2-3.

Talis erat domita Bacchus Gangetide ¹terra:
Tu gravis alitibus, tigribus ille fuit.
Ergo cum possim sacri pars esse triumphi,
50 Parce tuas in me perdere, victor, opesl.
Adspice cognati felicia Caesaris arma:
,Qua vicit, victos protegit ille manu.v ' ”

ΠΙ.

Iusta precor: quae me nuper praedata puellast‚
Aut amet aut faciat, cur ego semper amem! '
A, nimium volui! tantum patiatur amari τ’
Audierit nostras tot Cytherea preces!
5 Accipe, per longos tibi qui deserviat annos,
Accipe, qui pura norit amare fide!

Si me non veterum commendant magna ,parentum > γ

Nomina, si nostri sanguinis auctor eques3
Nec meus innumeris renovatur campus aratris,
10 Temperat et sumptus parcus uterque parens: '-
At Phoebus comitesque novem vitisque repertor
Hinc faciunt, at me qui tibi donat, Amor„

Et nulli cessura fides, sine crimine mores
Nudaque simplicitas 'purpureusque pudor.

15 Non mihi mille placent, non sum desultor amoris:
Tu* mihi, siqua fides, cura perennis eris3
Tecum, quos dederint annos mihi fila sororum,
Vivere contingat teque dolente mori;

Te mihi materiem felicem in carmina praebe:
20 Provenient causa carmina digna sua.

' Carmine nomen habent exterrita cornibus Io
Et quarn fluminea lusit adulter ave*

Quaeque super pontum simulato vecta iuvenco

