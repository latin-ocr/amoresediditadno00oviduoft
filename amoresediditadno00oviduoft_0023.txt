AMORUM 1. 6. 17

Ergo quae 'valuit pro te quoque gratia quondam,
, Heu facinus! pro me nunc valet illa parum?
Redde vicem meritis! grato licet esse! quid obstat?
Tempora noctis eunt; excute poste seram!
Excute: sic umquam longa relevere catena, π,
Nec tibi perpetuo serva bibatur aqua!
Ferreus orantem nequiquam, ianitor, audis,
Roboribus duris ianua fulta riget.
Urbibus obsessis clausae munimina portae
Prosunt: in media pace quid arma times? 30
Quid facies hosti, qui sic excludis amantem?
Tempora noctis eunt; excute poste seram!
Non ego militibus venio comitatus et armis:
Solus eram, si non saevus adesset Amor3
Hunc ego, si cupiam, nusquam dimittere possum: 35
Ante vel a membris dividar ipse meis.
Ergo Amor et modicum circa mea tempora vinum
Mecumst et madidis lapsa corona comis.
Arma quis haec timeat? quis non eat obvius illis?
Tempora noctis eunt; excute poste seram! 40
Lentus es: an somnus, qui te male perdat, amantis
Verba dat in ventos aure repulsa tua? ’
At, memini, primo, cum te celare volebam,
Pervigil in mediae sidera noctis eras.
Forsitan et tecum tua nunc requiescit amica: 45
Heu! melior quanto sors tua sorte mea!
Dummodo sic, in me durae transite catenae!
Tempora noctis eunt; excute poste seram!
Fallimur, an verso sonuerunt cardine postes,
Raucaque concussae signa dedere fores? 50
Fallimur: inpulsast animoso ianua vento.
Ei mihi! quam longe spem tulit aura meam!
Nemelhu: P. Ovidii Nasonis Amores. ’ :2

