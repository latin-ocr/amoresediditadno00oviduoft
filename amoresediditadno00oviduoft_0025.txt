Amorum 1. 7. 19

Stravit deprensos lata per arva greges,

Et, vindex in matre patris, malus ultor, Orestes
Ausus in arcanas poscere tela deas? ιο

Ergo ego digestos potui laniare capillos P
Nec dominam motae dedecuere comae:

Sic formosa fuit; talem Schoeneida dicam
Maenalias arcu sollicitasse feras;

Talis periuri promissaque velaque Thesei 15
Flevit praecipites Cressa tulisse Notos;

Sic, nisi vittatis quod erat Cassandra capillis,
Procubuit templo, casta Minerva, tuo.

’ Quis mihi non «demens 2» quis non mihi «barbare ! » dixit?

Ipsa nihil: pavidost lingua retenta metu3 20

Sed taciti fecere tamen convicia vultus,
Egit me lacrimis· ore silente reum.

Ante meos umeris vellem cecidisse lacertos:
Utiliter potui parte carere mei;

In mea vaesanas habui dispendia vires ιε,
Et valui poenam fortis in ipse meam.

Quid mihi vobiscum, caedis scelerumque ministrae?
Debita sacrilegae vincla subite manus!

An, si pulsassem minimum de plebe Quiritem,
Plecterer: in dominam ius mihi maius erit? 80

Pessima Tydides scelerum monimenta reliquit:
Ille deam primus perculit: alter ego!

Et minus ine nocens: mihi, quam profitebar amare,
Laesast‚ Tydides saevus in hoste fuit.

Ι nunc, magnificos victor molire triumphos, ⁸⁵
Cinge comam lauro votaque redde Iovi,

Quaeque tuos currus comitantum turba sequetur,
Clamet uio! forti victa puella virost!»

Ante eat effuso tristis captiva capillo,

