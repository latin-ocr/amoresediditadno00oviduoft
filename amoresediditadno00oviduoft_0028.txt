22 AMORUM 1. 8.

Prosit ut adveniens, en adspice, dives amator
Te cupiit; curae, quid tibi desit, habet.
Est etiam facies, quae se tibi conparet, villi:
Si te non emptam vellet, emendus erat.»
35 Erubuit. «Decet alba quidem pudor ora, sed iste,
Si simules, prodest; verus obesse solet. .
Cum bene deiectis gremium spectabis ocellis,
Quantum quisque ferat, respiciendus erit„
Forsitan inmundae Tatio regnante Sabinae
ιο Noluerint habiles pluribus esse viris;
Nunc Mars externis animos exercet in armis, v
At Venus Aeneae regnat in urbe sui.
Ludunt formosae: castast‚ quam nemo rogavit;
Aut, si rusticitas non vetat, ipsa rogat. „
45 Has quoque, quae frontis rugas in vertice portant,
Excute: de rugis crimina multa cadent·
Penelope iuvenum vires temptabat in arcu:
Qui latus argueret, corneus arcus erat.
Labitur occulte fallitque volubilis aetas,
50 Ut celer admissis labitur amnis aquis.
Aera nitent usu, vestis bona quaerit haberi,
Canescunt turpi tecta relicta situ: ,
Forma, nisi admittas, nullo exercente senescit, q
Nec satis effectus unus et alter habent.
55 Certior e multis nec iam invidiosa rapinast:
Plena venit canis de grege praeda lupis.
Ecce, quid iste tuus praeter nova carmina vates.
Donat? amatoris milia multa feres.
Ipse deus vatum palla spectabilis aurea
⁶0 Tractat inauratae consona fila lyrae.
Qui dabit, ille tibi magno sit maior Homero ι 1
Crede mihi, res est· ingeniosa dare.

 

