24 AMORUM 1. 8—9.

95 Ne securus amet nullo rivale, caveto:
Non bene, si tollas proelia, durat amor.
Ille viri videat toto vestigia lecto
Factaque lascivis livida colla notis 3
Munera praecipue videat, quae miserit alter: Ι
100 Si dederit nemo, Sacra roganda viast.
Cum multa abstuleris, ut non tamen omnia donet, ·
Quod numquam reddas, commodet, ipsa roga!
Lingua iuvet mentemque tegat: blandire noceque;
Inpia sub dulci melle venena latent.
105 Haec si praestiteris usu mihi cognita longo, ¹
Nec tulerint voces ventus et aura meas,
Saepe mihi dices vivae bene, saepe rogabis,
Ut mea defunctae molliter ossa cubent.»
Vox erat in 6111611, cum me mea prodidit umbra,
110 At nostrae vix se continuere manus,
Quin albam raramque comam lacrimosaque vino
Lumina rugosas distraherentque genas.
Di tibi dent nullosque Lares inopemque senectam
Et longas hiemes perpetuamque sitim!

IX.

Militat omnis amans, et habet sua castra Cupido:
Attice, crede mihi, militat'omnis amans.

Quae bellost habilis, Veneri quoque convenit aetas:
Turpe senex miles, turpe senilis amor ; ,

5 Quos petiere duces animos in milite forti,

Hos petit in socio bella puella vir03

Pervigilant ambo; terra requiescit uterque: ¹
Ille fores dominae servat, at ille ducis;

Militis officium longast via: mitte puellam,

 

