monum 1. io. 1 ⁵27

‚Sumite in exemplum pecudes ratione carentes: 25
Turpe erit, ingenium mitius esse feris.

Non equa munus equum, non taurum vacca poposcit,
Non aries placitam munere captat ovem;

Sola viro mulier spoliis exultat ademptis,
Sola locat noctes, sola locanda venit ³0

Ἴ Et vendit, quod utrumque iuvat, quod uterque petebat,

Et pretium, quanti gaudeat ipsa, facit.
Quae Venus ex aequo ventumst grata duobus,
ἱ Altera cur illam vendit, et alter emit?
Gur mihi sit damno, tibi sit lucrosa voluptas, 35
Quam socio motu femina virque ferunt?
Non bene· conducti vendunt periuria testes,
Non bene selecti iudicis arca patet.
Turpe, reos empta miseros defendere lingua;
Quod faciat magnas, turpe tribunal, opes: 40
Turpe, tori reditu census augere paternos
Et faciem lucro prostituisse suam.
Gratia proprebus merito debetur inemptis:
Pro male conducto gratia nulla toro.
Omnia conductor solvit: mercede soluta ιε
Νο11 manet officio debitor ille tuo.
Parcite, formosae, pretium pro nocte pacisci;
Non habet eventus sordida praeda bonos:
Non fuit armillas tanti pepigisse Sabinas,
Ut premerent sacrae virginis arma caput; 50
E quibus exierat, traiecit viscera ferro
Filius, et poenae causa monile fuit.
Nec tamen indignumst a divite praemia posci:
Munera poscenti quod dare possit, habet3
Carpite de plenis pendentes vitibus uvas, ⁵⁶
Praebeat Alcinoi poma benignus ager!

