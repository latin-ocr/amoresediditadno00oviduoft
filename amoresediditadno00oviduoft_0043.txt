Amorum 11. 1-2. 37

Carmina sanguineae deducunt cornua lunae,
Et revocant niveos Solis 'euntis equos3
Carmine dissiliunt abruptis faucibus angues, 2⁵
Inque suos fontes versa recurrit aqua3
Carminibus cessere fores, insertaque posti,
Quamvis robur erat, carmine victa serast.
Quid mihi profuerit velox cantatus Achilles?
Quid pro me Atrides alter et alter agent, ao
Quique tot errando, quot bello, perdidit annos,
Raptus et Haemoniis flebilis Hector equis?
At facie tenerae laudata saepe puellae
Ad vatem, pretium carminis, ipsa venit.
Magna datur merces! heroum clara valete ⁸⁵
Nomina: non aptast gratia vestra mihi.
Ad mea formosos vultus adhibete, puellae,
Carmina, purpureus quae mihi dictat Amor!

ΙΙ.

Quem penes est dominam servandi cura, Bagoe,
Dum perago tecum pauca, sed apta, vaca!

. Hesterna vidi spatiantem luce puellam

Illa, quae Danai porticus agmen habet;

Protinus, ut placuit, misi scriptoque rogavi: ε
Rescripsit trepida «non licet» illa manu,

Et, cur non liceat, quaerenti reddita causast,
Quod nimium dominae cura molesta tuast.

Si sapis, o custos, odium, mihi crede, mereri
Desine: quem metuit quisque, perisse cupit. ιο

Vir quoque non sapiens: quid enim servare laboret,
Unde nihil, quamvis non tueare, perit?

Sed gerat ille suo morem furiosus amori

