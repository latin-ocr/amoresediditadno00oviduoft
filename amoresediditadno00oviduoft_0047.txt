Amomm 11. 4. 41

Carmina: cui placeo, protinus ipsa placet ; 20
Est etiam, quae me vatem et mea carmina culpet:
· Culpantis cupiam sustinuisse femur.
Molliter incedit: motu capit; altera durast:
At poterit tacto mollior esse viro.
Haec quia dulce canit flectitque facillima vocem, 25
Oscula cantanti rapta dedisse velim3
Haec querulas habili percurrit pollice chordas:
· Ellam doctas quis non possit amare manus?
ma placet gestu numerosaque bracchia ducit
Et tenerum molli torquet ab arte latus: 30
Ut taceam de me, qui causa tangor ab omni,
Illic Hippolytum pone, Priapus erit.
Tu, quia tam longa es, veteres heroidas aequas
Et potes in toto multa iacere toro ;
Haec habilis brevitate suast: corrumpor utraque; 35
Conveniunt voto longa brevisque meo.
Non est culta: subit, quid cultae accedere possit,
Ornatast: dotes exhibet ipsa suas,
Candida me capiet, capiet me flava puella,
Est etiam in fusco grata colore Venus; 40
Seu pendent nivea pulli cervice capilli,
Leda fuit nigra conspicienda coma;
Seu flavent, placuit croceis Aurora capillis:
Omnibus historiis se meus aptat amor.
Me nova sollicitat, me tangit serior aetas: ιε
Haec melior specie corporis, illa sapit.
Denique, quas tota quisquam probet Urbe puellas,
Noster in has omnis ambitiosus amor.

