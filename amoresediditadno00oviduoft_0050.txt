44 ΑΜοΒυΜ 11. 6.

VI.

Psittacus, Eois imitatrix ales ab Indis,
Occidit: exequias ite frequenter, aves;
Ite, piae volucres, 01 plangite 'pectora pinnis
Et rigido teneras ungue notate genas;
5 Horrida pro maestis lanietur pluma capillis,
Pro longa resonent carmina vestra tuba!
Quod scelus Ismarii quereris, Philomela, tyranni,
Expletast annis ista querela suis ;
Alitis in rarae miserum devertere funus:
ιο Magna, sed antiquast causa doloris Itys.
Omnes, quae liquido libratis in aere cursus,
Tu tamen ante alios, turtur amice, dole!
Plena fuit vobis omni concordia vita,
Et stetit ad finem longa tenaxque fides:
15 Quod fuit Argolico iuvenis Phoceus Orestae,
Hoc tibi, dum licuit, psittace‚ turtur erat.
Quid tamen ista fides, quid rari forma coloris,
Quid vox' mutandis ingeniosa sonis,
v Quid iuvat, ut datus es, nostrae placuisse puellae?
20 Infelix, avium gloria, nempe iaces!
Tu poteras fragiles pinnis hebetare zmaragdos
Tincta gerens rubro Punica rostra croco.
Non fuit in terris vocum simulantior ales:
Reddebas blaeso tam bene verba sono!
25 Raptus es invidia: non tu fera bella movebas;
Garrulus et placidae pacis amator eras.
Ecce, coturnices inter sua proelia vivunt,
Forsitan et fiunt inde frequenter anus.
Plenus eras minimo nec prae sermonis amore
30 In multos poteras ora vacare cibos;

 

