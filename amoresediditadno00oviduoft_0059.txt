Amorum 11„ 12. 53

XII.

Ite‚triumphales circum mea tempora laurus!
Vicimus: ,in nostrost, ecce, Corinna sinu,

Quam vir, quam custos, quam ianua firma, tot hostes,
Servabant, nequa posset ab arte capi.

Haec est praecipuo victoria digna triumpho, ε
111 qua, quaecumquest, sanguine praeda caret.

Non humiles muri, non parvis oppida fossis
(fincta, sed est ductu· capta puella meo.

Pergama cum caderent bello superata bilustri,
Ex tot in Atridis pars quota laudis erat? ιο

⁴At mea sepositast et ab omni milite dissors
Gloria, nec titulum muneris alter habet:

Me duce ad hanc voti finem, me milite veni3
Ipse eques, ipse pedes, signifer ipse fui.

Nec casum fortuna meis inmiscuit actis: ιε
Huc ades, o cura parte Triumphe mea!

Nec bellist nova causa mei: nisi rapta fuisset
Tyndaris, Europae pax Asiaeque foret3

,Femina silvestris Lapithas populumque biformem
Turpiter adposito vertit in arma mero; 20

Femina Troianos iterum nova bella movere
Inpulit in regno, iuste Latine, tuo;

Femina Romanis etiamnunc Urbe recenti
Inmisit soceros armaque saeva dedit.

Vidi ego pro nivea pugnantes coniuge tauros: ιε
Spectatrix animos ipsa iuvenca dabat.

Me quoque, qui multos, sed me sine caede Cupido
Iussit militiae signa movere suae.

