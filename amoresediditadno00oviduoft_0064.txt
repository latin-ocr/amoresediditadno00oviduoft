ss

AMORUM 11. 16.

Aut iuvenum comites iussissent ire puellas‚'

   

Si fuit in longas terra secanda vias!

Tum mihi, si premerem ventosas horridus Alpes, f

ρο Dummodo cum domina, molle fuisset ite1·;
Cum domina Libycas ausim perrumpere Syrtes
Et dare non aequis vela ferenda Notis;
Non quae virgineo portenta sub inguine latrant,
Nec timeam vestros, curva Malea, sinus,
25 Non quas submersis ratibus saturata Charybdis,
Fundit et effusas ore receptat aquas.
Quod si Neptuni ventosa potentia vincit,
Et subventuros auferet unda deos,
Tu nostris niveos umeris inpone lacertos:
230 Corpore nos facili dulce feremus onus; y
Saepe petens Heron. iuvenis transnaverat undas:
Tum quoque transnasset, sed via caeca fuit.
At sine te, quamvis operosi vitibus agri
‘Me teneant, quamvis amnibus arva natent,
35 Et vocet in rivos currentem rusticus undam,
Frigidaque arboreas mulceat aura comas,
Non ego Paelignos videor celebrare salubres,
Non ego natalem, rura paterna, locum,

· Sed Scythiam Cilicasque feros vitreosque Britannos,

ιο Quaeque Prometheo saxa cruore rubent.
Ulmus amat vitem, vitis non deserit ulmum:
Separor a domina cur ego saepe mea?
At mihi te comitem iuraras usque futuram
Per me perque oculos, sidera nostra, tuos:
π, Verba puellarum, foliis leviora caducis,
Inrita, qua visumst, ventus et unda ferunt.
Siqua mei tamen estin te pia cura relicti,
Incipe pollicitis addere facta tuis

