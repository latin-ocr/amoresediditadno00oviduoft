68 Amorum 111. 2.

Huc ades et meus hic fac, dea, vincat amore μ
Plaudite Neptuno, nimium qui creditis undis! ⁸
Nil mihi cum pelago, me mea terra capit.
Plaude tuo Marti, miles [nos odimus arma:
⁵0 [Pax iuvat et media pace repertus amor.
Auguribus Phoebus, Phoebe venantibus adsit,
Artifices in te verte, Minerva, manus;
Ruricolae Cereri teneroque adsurgite Baccho,
Pollucem pugiles, Castora placet eques!
55 Nos tibi, blanda Venus, puerisque potentibus arcu ·
Plaudimus: inceptis adnue, diva, meis
Daque novae mentem dominae: patiatur amari!
Adnuit et motu signa secunda dedit.
Quod dea promisit, promittas ipsa, rogamus:
60 Pace loquar Veneris, tu dea maior eris.
Per tibi tot iuro testes pompamque deorum,
Te dominam nobis tempus in omne peti,
Sed pendent tibi crura: potes, si forte iuvabit,
Cancellis primos inseruisse pedes.
65 Maxima iam vacuo praetor spectacula circo
Quadriiugos aequo carcere misit equos.
Cui studeas, vide03 vincet, cuicumque favebis:
Quid cupias, ipsi scire videntur equi.
Me miserum! metam spatioso circuit orbe.

70 Quid facis? admoto proxumus axe subit.
Quid facis, infelix? perdis bona vota puellae:
Tende, precor, valida lora sinistra manu!
Favimus ignavo; sed enim revocate, Quirites,

Et date iactatis undique signa togis!
75 En, revocant! at, ne turbet toga mota capillos,
In nostros abdas te licet usque sinus.
Iamque patent iterum reserato carcere postes:

 

