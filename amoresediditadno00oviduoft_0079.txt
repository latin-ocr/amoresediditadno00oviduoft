AMORUM ΙΙΙ. 5 .

Dum iacet et lente revocatas ruminat herbas
Atque iterum pasto pascitur ante cibo,

Visus erat, somno vires adimente, feraci
Cornigerum terra > deposuisse caput.

Huc levibus cornix pinnis delapsa per auras
Venit et in viridi garrula sedit humo

Terque bovis niveae petulanti pectora rostro
Fodit et albentis abstulit ore iubas.

Illa locum taurumque diu cunctata relinquit,
(Sed niger in vaccae pectore livor erat)
thue procu] vidit carpentes pabula tauros,
(Carpebant tauri pabula laeta procul)
Illuc se rapuit gregibusque inmiscuit illis

Et petiit herbae fertilioris humum.

Dic age, nocturnae, quicumque es, imaginis augur.

Siquid habent veri, visa quid ista ferant.»
Sic ego; nocturnae sic dixit imaginis augur,
Expendens animo singula dicta suo:
«Quem tu mobilibus foliis vitare volebas,
Sed male vitabas, aestus amoris erat.
Vacca puella tuast: aptus color ille puellae3
Tu vir et in vacca conpare taurus eras:
Pectora quod rostro cornix fodiebat acuto,
Ingenium dominae lena movebat anus;
Quod cunctata diu taurum sua vacca reliquit,
Frigidus in viduo destituere toro:

Livor et adverso maculae sub pectore nigrae
Pectus adulterii labe carere negant.» ἡ
Dixerat interpres: gelido mihi sanguis ab ore

Fugit, et ante oculos nox stetit alta meos.

73

20

30

40

45

