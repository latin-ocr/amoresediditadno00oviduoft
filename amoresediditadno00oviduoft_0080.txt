74

AMORUM 111. 6.

VI.

Amnis harundinibus limosas obsite ripas,
Ad dominam propero: *siste parumper aquas!
l Nec tibi sunt pontes nec quae sine remigis ictu<
Concava traiecto cumba rudente vehat.

5 Parvus eras, memini, nec te transire refugi, y
Summaque vix talos contigit unda meos3
Nunc ruis adposito nivibus de monte solutis·

Et turpi crassas gurgite volvis aquas. ⁴
Quid properasse iuvat, quid parca dedisse quieti ’ ⁵
ιο Tempora, quid nocti conseruisse diem, ¹

Si tamen hic standumst, si non datur artibus uuis

Ulterior nostro ripa premenda pedi?
Nunc ego, quas habuit pinnas Danaeius heros,
'Terribili densum cum tulit angue caput,
15 Nunc opto currum, de quo Cerealia primum
Semina venerunt in rude missa solum.
Prodigiosa loquor veterum mendacia vatum, ⁷
Nec tulit haec umquam nec feret ‚ulla dies3
Tu potius, ripis effuse capacibus amnis,
20 (Sic aeternus eas !)·labere fine tuo!
Non eris invidiae, torrens, mihi crede, ferendae,
Si dicar per te forte retentus amans.
Flumina deberent iuvenes in amore iuvare;
Flumina senserunt ipsa, quid esset amor:
25 inachus in Melie Bithynide pallidus isse
Dicitur et gelidis incaluisse vadis:
Nondum Troia fuit lustris obsessa duobus,
Cum rapuit vultus, Xanthe, Neaera tuos;
Quid? non Alpheon diversis currere terris
30 Virginis Arcadiae certus adegit amor?

 

