AMORUM 111. 12-13. 89

De Niobe silicem, de virgine fecimus ursam3
Concinit Odrysium Cecropis ales Ityn ;
Iuppiter aut in aves aut se transformat in aurum
Aut secat inposita virgine taurus aquas ;
“ Protea quid referam Thebanaque semina, dentes ; 35
Qui vomerent flammas ore, fuisse boves,
Flere genis electra tuas, Auriga, sorores,
Quaeque rates fuerint, nune maris esse deas,
Aversumque diem mensis furialibus Atrei
Duraque percussam saxa secuta lyram? 40
Exit in inmensum fecunda licentia vatum,
Obligat historica nec sua verba fide3
Et mea debuerat falso laudata videri
Femina: credulitas nune mihi vestra nocet.

XIII.

Cum mihi pomiferis coniunx foret orta Faliscis,
Moenia contigimus victa, Camille, tibi.

Casta sacerdotes Iunoni festa parabant
Per celebres ludos indigenamque bovem:

Grande morae pretium ritus cognoscere. quamvis 5
Difficilis clivis >huc via praebet iter.

, Stat vetus et densa praenubilus arbore lucus3

Adspice: concedas numen inesse loco:
Accipit ara preces votivaque tura piorum,
Ara per antiquas facta sine arte manus. 10
Hinc, ubi praesonuit sollemni tibia cantu,
It per velatas annua pompa vias3
Ducuntur niveae populo plaudente iuvene-ae,
Quas aluit campis herba Falisca suis,
Et vituli nondum metuenda fronte minaces 15

