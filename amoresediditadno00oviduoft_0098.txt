9⁶2 AMORUM 111. 14—15.

Nil equidem inquiram: nec, quae celare parabi&
Insequar, et falli muneris instar erit3
· Si tamen in media deprensa tenebere culpa,
Et fuerint oculis probra videnda meis,
Σ45 Quae bene visa mihi fuerint, bene visa negato:
Concedent verbis lumina nostra tuis.
Prona tibi vinci cupientem vincere palmast„
Sit modo «non feci» dicere lingua memor:
Cum tibi contingat verbis superare duobus, '
50 Etsi non causa, iudice vince tuo!

XV.
Quaere novum vatem, tenerorum mater Amorum:
Raditur hic elegis ultima meta meis3
Quos ego conposui, Paeligni ruris alumnus5
(Nec me deliciae dedecuere meae) ,—
5 Siquid id est, usque a proavis vetus ordinis heres, ;
ο Νο11 1110ᾱο militiae turbine factus eques. ⁹
Mantua Vergilio gaudet, Verona Catullo;
Paelignae dicar gloria gentis ego,
Quam sua libertas ad honesta coegerat arma,
ιο Cum timuit socias anxia Roma manus.
Atque aliquis spectans hospes Sulmonis aquosi
Moenia, quae campi iugera pauca tenent,
«Quae tantum» dicet «potuistis ferre poetam,
Quantulacumque estis, vos ego magna voco».
15 Culte puer puerique parens Amathusia culti,
Aurea de campo vellite signa meo!
Corniger increpuit thyrso graviore Lyaeus:
Pulsandast magnis area ¹maior equis.

Inbelles elegi, genialis Musa, valete,
20 Post mea mansurum fata superstes opus!

 

