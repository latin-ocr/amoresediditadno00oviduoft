AD 1. 7. . 119

tuque puella vale». — Lente nec· admisso turpis amante, qui
inexorabilis es neque te dedecorasti amatore admisso. Ianitor
enim iussu viri puellae custodit limen et officio suo honeste
satisfecit, *cum amantem furtim non admisit. Nam etiam apud
poetas eroticos saepe turpe vocatur, quidquid ad amorem ille-
gitimum pertinet; cf.‘ Prop. I. 16, 7: «turpes corollae», i. e.
quibus exclusus amator fores operit; ibid. 92: «Turpis et in
tepido limine somnus erit», de somno amatoris exclusi; Prop.
II. 3, 4: «Et turpis de te iam liber alter erit», ubi poeta alte-
rum elegiarum suarum librum ita nominat propter argumenta
erotica. —— conservae . . . fores, quae una cum ianitore serviunt
limen custodientes; ex Plaut. Asin. 386„ ubi servus atriensis
dicit ianuam pulsanti: «Nolo ego fores, conservas meas, a te
verberarier».

VII.
Lib. 1. eleq. 7.

vehementissime se incusat poeta, quod furore abreptus
puellae amatae crines laniaverit genasque ungue notaverit. Auctor

est Tib. Ι. 10, 53-κ66;

Sed Veneris tune bella calent scissosque capillos
Femina perfractas conqueriturque fores:

Flet teneras obtusa genas: sed victor et ipse
Flet sibi dementes tam valuisse manus.

At lascivus Amor rixae mala verba ministrat,
Inter et iratum lentus utrumque sedet.

A, lapis est ferrumque, suam quicumque puellam
Verberat: e caelo deripit ille deos.

Sit satis e membris tenuem rescindere vestem,
Sit satis ornatus dissoluisse eomae,

Sit lacrimas movisse satis: quater ille beatus,
Quo tenera irato flere puella potest.

Sed manibus qui saevus erit, scutumque sudemque
Is gerat et miti sit procul a Venere.

 

